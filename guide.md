Tehtävä 1. Suunnittele tapahtumasivunäkymä ja koosta se HTML-koodilla sekä tyylittele CSS:llä. Hyödynnä tyyleissä Tailwind-frameworkia. Tämän lisäksi saat käyttää omaa CSS:aa.

 

Tapahtumasivulla tulee olla näkyvissä seuraavat tiedot:

- tapahtuman otsikko

- tapahtuman päivämäärä ja kellonaika

- valokuva/kuvitus tapahtumasta

- tapahtuman lyhyt kuvausteksti (slogan/ingressi)

- tapahtuman pidempi kuvaus (rikasteksti, otsikoita, kappaleenvaihtoja jne)

- tapahtuman osallistumisen hinta

- linkki/nappi ilmoittautumiseen (call to action).

- Ilmoittautumisnapin painaminen avaa näkyviin ilmoittautumislomakkeen. Lomakkeella kysytään ilmoittautujan yhteystiedot. Lomakkeen tulee validoida kentät ja sanoa onnistuneen täyttämisen jälkeen "kiitos ilmoittautumisestasi" - mutta muuten lomakkeen ei tarvitse olla toiminnallinen (ei tarvetta lähettää sähköpostia saati tallentaa mitään tietokantaan).

 

Tapahtuma voi olla mikä vain: Suomi-Ruotsi jääkiekko-ottelu, suosikkibändisi keikka, kuvitteellinen seminaari tjms.

Arvostamme selkeää, mutta näyttävää ulkoasua sekä sivuston hyvää ja saavutettavaa HTML-merkkausta.

 

Tehtävä 2. Rakenna tapahtumien hallintanäkymä Wordpress tai ProcessWire-järjestelmällä. Yhdistä se 1. vaiheen HTML-merkkaukseen siten, että julkaisujärjestelmän hallintapaneelin kautta luotujen tapahtumien julkista näkymää voi katsella vaiheen 1. ulkoasulla. Kaikki tapahtuman 1. vaiheessa listatut tietokentät täytyy pystyä syöttämään hallinnassa erikseen kullekin tapahtumalle.

 

Tarkennuksia tehtävänantoon:

- voit laittaa palvelun internetiin pyörimään, mutta riittää myös, että se pyörii lokaalisti ja jaat koodin meille esim. githubin kautta

- oikeudet visuun ja koodiin säilyvät sinulla, emme tule käyttämään niitä mihinkään.

- mikäli ajankäytöllisesti tekee tiukkaa, on täysin OK toteuttaa vain vaihe 1

- katselmoidaan tehtävä yhdessä Avoinen kanssa, eli pääset myös kertomaan miten päädyit mihinkin ratkaisuun

- tehtävä tulee olla valmis 15.6. mennessä.

- lisätietoja ja tarkennuksia tehtävänantoon voit tarvittaessa tiedustella suoraan Antilta.